3. Trolibusz 40 pont
A következő feladatban egy weboldalt kell készítenie a trolibuszok rövid bemutatására a
feladatleírás és a minta szerint, valamint a budapesti trolibuszhálózat és metróhálózat
adatbázisával kell dolgoznia. (A két feladatrész egymástól függetlenül, tetszőleges sorrendben
megoldható.)
Az első feladatrészben a forrásként kiadott weboldalon kell módosításokat végeznie a leírás
és a minta alapján! Nyissa meg a troli.html állományt és szerkessze annak tartalmát
az alábbiak szerint:
1. A weboldal karakterkódolása utf-8, nyelve magyar, a böngésző címsorában megjelenő cím
„Trolibuszok” legyen!
2. A weboldal fejrészében helyezzen el hivatkozást a troli.css stíluslapra a meglévő
azonos típusú hivatkozások után!
3. A weboldal fejrészében helyezzen el hivatkozást a troli.js állományra a meglévő
azonos típusú hivatkozások után!
4. A weboldal navigációs sávjában az utolsó pont („Felsővezetés”) után helyezzen el egy új
hivatkozást a „Budapesti viszonylatok” blokkhoz is a többi hivatkozáshoz hasonlóan!
5. A weboldalon keresse meg a KRESZ kifejezést, majd alakítsa a kifejezést hivatkozássá!
Kattintásra a hivatkozott weboldal új ablakban/böngészőfülön nyíljon meg. A céloldal URL
címe http://net.jogtar.hu/kresz legyen!
6. A weboldalon készítsen egy újabb tartalmi blokkot az alábbi leírás és a minta alapján:
a. Az új tartalmi blokk a Bootstrap rács második sorában, a „Felépítés” blokkja után
helyezkedjen el! A sor blokkjainak (oszlopainak) szélességét 8:4 arányban ossza el!
Az új blokkot formázza a magyarazat azonosítókijelölővel!
b. A blokkba helyezze át a „Felépítés” blokkból a felsorolást! Alakítsa át a felsorolást
számozott felsorolássá!
7. A „Budapesti viszonylatok” Bootstrap rácsban található űrlapon végezze el a következő
módosításokat:
a. Az űrlap HTML elemet formázza a jaratviszonylatok azonosítókijelölővel!
b. A lenyíló választólista elemhez rendelje a jaratSzam azonosítót!
c. A lenyíló választólistához rendelt függvényhívás eseményét kattintásról módosítsa
a kiválasztott elem megváltozására! 
